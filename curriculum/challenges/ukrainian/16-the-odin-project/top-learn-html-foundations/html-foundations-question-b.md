---
id: 637f4e1672c65bc8e73dfe1f
title: Основи HTML. Запитання B
challengeType: 15
dashedName: html-foundations-question-b
---

# --description--

Майже всі елементи на сторінці HTML насправді є простим вмістом у початкових та кінцевих тегах HTML.

Початкові теги повідомляють браузеру про початок елемента HTML. Вони складаються з ключового слова, взятого в кутові дужки <>. Наприклад, початковий тег абзацу буде таким: `<p>`.

Кінцеві теги повідомляють браузеру про кінець елемента. Вони майже такі самі, як і початкові теги. Єдина відмінність полягає в тому, що вони мають скісну риску перед ключовим словом. Наприклад, кінцевий тег абзацу буде таким: `</p>`.

Повний елемент абзацу виглядає так:

<img src="https://cdn.statically.io/gh/TheOdinProject/curriculum/90b1a362af0bb8635af9593cd8911c9aefb68569/foundations/html_css/html-foundations/imgs/00.png" alt="діаграма елемента" />

Елементи можна вважати контейнерами вмісту. Початкові та кінцеві теги повідомляють браузеру вміст, який містить елемент. Браузер використовує цю інформацію, щоб знати, як інтерпретувати та форматувати вміст.

Деякі елементи HTML не мають кінцевих тегів. Ці елементи часто виглядають так: `<br />` або `<img/>`, але деякі також можна використовувати без кінцевої скісної риски, наприклад `<br>` або `<img>`. Вони відомі як самозакриваючі теги або порожні елементи, оскільки вони не обгортають жоден вміст. З деякими ви зустрінетесь у наступних завданнях, але здебільшого ви використовуватимете і початковий, і кінцевий теги.

HTML має великий список стандартних тегів, які можна використовувати для створення будь-яких елементів. Важливо використовувати правильні теги для вмісту. Правильні теги впливають на два аспекти: рейтинг сайтів у пошукових системах і їхня доступність для користувачів, які покладаються на допоміжні технології, щоб користуватися інтернетом (наприклад, читачі екрана).

Використання правильних елементів для вмісту називається семантичною версткою, або семантичним HTML. Про це ви дізнаєтесь пізніше.

# --question--

## --text--

З яких трьох частин складається більшість елементів HTML?

## --answers--

Початковий тег, самозакриваючий тег та вміст.

---

Початковий тег, кінцевий тег та вміст.

---

Початковий тег, кінцевий тег та атрибут.


## --video-solution--

2

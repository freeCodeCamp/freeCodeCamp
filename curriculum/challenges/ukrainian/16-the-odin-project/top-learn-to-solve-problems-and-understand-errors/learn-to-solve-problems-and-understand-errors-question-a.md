---
id: 66581a78b1eb2281159492fa
title: Навчіться розв’язувати проблеми та розуміти помилки. Запитання A
challengeType: 15
dashedName: learn-to-solve-problems-and-understand-errors-question-a
---

# --description--

Перш ніж зануритись у досить цікавий JavaScript, потрібно поговорити про розв’язання проблем — найважливішу навичку, яку повинен мати розробник.

Розв’язання проблем — основне, що роблять розробники програмного забезпечення. Використані мови програмування та інструменти є вторинними у порівнянні з цією фундаментальною навичкою.

У своїй книзі «Думай як програміст», В. Антон Спраул визначає розв’язання проблем у програмуванні як:

> Розв’язання проблем — це написання оригінальної програми, яка виконує певний набір завдань і відповідає всім визначеним обмеженням.

Набір завдань може варіюватися від виконання невеликих вправ з програмування до побудови соціальної мережі (наприклад, Facebook) або пошукової системи (наприклад, Google). Кожна проблема має свій набір обмежень. Наприклад, висока продуктивність та масштабованість можуть бути не так важливими для вправи з програмування, але вони будуть життєво важливими для програм, які мають обслуговувати мільярди пошукових запитів щодня.

Новачки часто вважають, що навичку розв’язання проблем важко отримати. Вони досить часто легко освоюють синтаксис і різні поняття, проте, коли намагаються щось написати самостійно, то просто дивляться на текстовий редактор та не знають, з чого почати.

Найкращий спосіб покращити цю навичку — набувати досвід, створюючи багато програм. Чим більше практики, тим краще ви будете розв’язувати реальні проблеми.

# --question--

## --assignment--

Прочитайте статтю <a href="https://www.freecodecamp.org/news/how-to-think-like-a-programmer-lessons-in-problem-solving-d1d8bf1de7d2/" target="_blank">«Думай як програміст: уроки розв’язання проблем»</a> Річарда Рейса (англійською мовою).

## --text--

Що таке «розв’язання проблем» у програмуванні відповідно до книги «Думай як програміст» В. Антона Спраула?

## --answers--

Вивчення синтаксису та понять різних мов програмування.

---

Побудова застосунків, ключовими функціями яких є висока продуктивність та масштабованість.

---

Написання оригінальної програми, яка виконує конкретний набір завдань і відповідає всім визначеним обмеженням.

---

Розв’язання вправ з програмування для покращення навичок.


## --video-solution--

3

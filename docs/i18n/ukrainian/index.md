Спільнота [freeCodeCamp.org](https://freecodecamp.org) існує завдяки тисячам волонтерам. Якщо ви хочете поділитися своїм часом та досвідом, ми з радістю приймемо вас до себе.

> [!NOTE] Перш ніж продовжити, прочитайте, будь ласка, наш [Кодекс поведінки](https://www.freecodecamp.org/code-of-conduct). У нашій спільноті ми чітко керуємося цими правилами, щоб кожен міг вільно та безпечно долучитися до freeCodeCamp.org.

Ви можете створювати, оновлювати та виправляти помилки в нашій [навчальній програмі](#curriculum), допомагати нам виправляти помилки на [навчальній платформі](#learning-platform) freeCodeCamp.org або [перекладати](#translations) freeCodeCamp.org на інші мови.

Ми відповідаємо на поширені питання [в нашому FAQ](FAQ.md).

Щасливої співпраці.

---

## Навчальна програма

Нашу навчальну програму курує міжнародна спільнота freeCodeCamp. Завдяки цьому ми можемо постійно враховувати та додавати думки волонтерів.

Ви можете допомогти нам збагатити та покращити навчальну програму. Ви також можете оновлювати історії користувачів з проєктів, щоб доповнити поняття тих чи інших концепцій. Ви також можете покращити наші автоматизовані тести, щоб ми могли максимально точно перевіряти код людей.

**Якщо ви хочете покращити нашу навчальну програму, то перегляньте [як зробити внесок до навчальної програми](how-to-work-on-coding-challenges.md).**

## Переклади

Ми локалізуємо freeCodeCamp.org найпоширенішими мовами світу.

Сертифікації вже доступні деякими поширеними мовами світу:

- [Китайська (中文)](https://www.freecodecamp.org/chinese/learn)
- [Іспанська (Español)](https://www.freecodecamp.org/espanol/learn)
- [Італійська (Italiano)](https://www.freecodecamp.org/italian/learn)
- [Португальська (Português)](https://www.freecodecamp.org/portuguese/learn)
- [Українська](https://www.freecodecamp.org/ukrainian/learn)
- [Японська (日本語)](https://www.freecodecamp.org/japanese/learn)
- [Німецька (Deutsch)](https://www.freecodecamp.org/german/learn)

Радимо вам прочитати [це оголошення](https://www.freecodecamp.org/news/help-translate-freecodecamp-language/) та поділитися ним зі своїми друзями, аби зацікавити ще і їх.

**Якщо ви хочете перекладати, див. [як перекладати ресурси freeCodeCamp](how-to-translate-files.md).**

## Навчальна платформа

Наша навчальна платформа працює на сучасному стеку JavaScript. Він містить різноманітні компоненти, інструменти та бібліотеки. Сюди входять Node.js, MongoDB, OAuth 2.0, React, Gatsby, Webpack та багато інших.

В цілому ми маємо сервер API на основі Node.js, набір клієнтських додатків на основі React, тестові скрипти для оцінки проєктів кемперів та багато іншого. Якщо ви хочете здійснити внесок до навчальної платформи, ми радимо ознайомитися із цими інструментами.

**Якщо ви хочете допомогти нам покращити нашу кодову базу, див. [як налаштувати freeCodeCamp](how-to-setup-freecodecamp-locally.md).**
